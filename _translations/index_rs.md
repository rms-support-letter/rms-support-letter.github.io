---
layout: signed
title: Отворено писмо подршке Ричарду М. Сталману
description: Отворено писмо подршке поновном постављању Ричарда Метјуа Сталмана на позицију у Задужбини слободног софтвера
image: /assets/social-media-preview.png
locale: sr_RS
twitter:
  card: summary_large_image
---

2021-03-23

Ричард М. Сталман, познат као РМС,
био је покретачка снага у покрету слободног
софтвера деценијама, са доприносима које укључују
ГНУ оперативни систем и Емакс.

Недавно је дошло до подлих онлајн напада са циљем
да га уклоне из управног одбора Задужбине слободног
софтвера (ФСФ-а) због изношења свог мишљења. Гледали
смо како се ово догађа раније, на организовани начин,
са другим водећим активистима и програмерима слободног
софтвера. Овог пута нећемо седети скрштених руку док
се дешава напад на икону ове заједнице.

ФСФ је аутономно тело способно да се односи према својим
члановима на поштен и непристрасан начин и не би требало
да се предаје због спољашњег друштвеног притиска. Апелујемо
на ФСФ да узме у обзир аргументе против РМС-а објективно
и да у потпуности разуме значење његових речи и поступака.

Историјски, РМС је своје погледе изражавао на начине
који могу да узнемире многе људе. Обично је више
фокусиран на филозофску суштину, трагање за објективном
истином и лингвистичким чистунством, а није обраћао
пуно пажње на осећања људи по питању тема о којима је
било речи. Ово чини његове аргументе отвореним за
погрешно разумевање и лажно представљање, што је нешто
што нам се чини да се сада дешава у отвореном писму
које позива на његово отпуштање. Његове речи морају бити
туначене у овом контексту, узимајући у обзир да он
најчешће не покушава да се изрази дипломатски.

Без обзира на све то, Сталманова мишљења о темама због
којих је прогоњен нису релевантна по питању његове
способности да води заједницу као што је то ФСФ.
Даље, он има право на своје мишљење, баш као и било
ко други. Чланови и присталице нису у обавези да се
слажу са његовим мишљењима, али би требало да поштују
његово право на слободу мишљења и говора.

**За ФСФ:**

Отпуштање РМС-а би оштетило ФСФ-ов углед и начинило
озбиљан ударац замаху покрета слободног софтвера.
Апелујемо на вас да његове потезе пажљиво размотрите,
јер то што одлучите ће имати значајног утицаја на
будућност софтверске индустрије.

**За ненаклоњену руљу која се удружила против Ричарда
Сталмана, по питању рационалних аргумената и расправи
о различитим мишљењима и ставовима изреченим током
деценија живота као јавна личност:**

Није ваш посао бирање вођства било које заједнице.
Поготово не путем здруженог напада које ни приближно
не личи на праведно вођену дебату као што је то случај
код бољих људи, попут Ричарда Сталмана.

Да бисте потписали, молимо [направите pull request](https://github.com/rms-support-letter/rms-support-letter.github.io/pulls).
