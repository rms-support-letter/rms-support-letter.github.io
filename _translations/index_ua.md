---
layout: signed
title: Відкритий лист у підтримку Річарда Столмена
description: Відкритий лист у підтримку поновлення Річарда Метью Столмена у Фонді вільного програмного забезпечення
image: /assets/social-media-preview.png
locale: uk_UA
twitter:
  card: summary_large_image
---

2021-03-23

Річард Метью Столмен (Richard Matthew Stallman), відомий як RMS,
є провідником руху вільного програмного забезпечення
протягом багатьох десятиліть, серед його внесків є такі проекти як GNU та Emacs.

Останнім часом Столмен зазнав мерзенного цькування у мережі,
яке ставить на меті усунення його зі складу ради директорів
Фонду вільного програмного забезпечення (ВПЗ) за висловлення
своїх особистих переконань.
Таке відбувалося раніше з іншими видатними активістами ВПЗ та програмістами.
Цього разу ми не будемо стояти осторонь,
бо символ нашої спільноти зазнає нападу.

Фонд ВПЗ -- це незалежна організація, що здатна ставитися
до своїх членів справедливим, неупередженим чином
та не повинна піддаватися зовнішньому соціальному тиску.
Ми закликаємо Фонд ВПЗ об'єктивно розглянути аргументи проти Столмена
та вникнути в сенс його слів та вчинків.

Історично так склалося, що Столмен висловлював свої погляди у манері,
що засмучувала багатьох людей.
Зазвичай він більше зосереджений на філософських засадах,
прагнучи об'єктивної істини та точності формулювань, при цьому
не надто переймаючись людськими почуттями щодо теми обговорення.
Це робить його аргументи вразливими до нерозуміння та викривлення.
Ми вважаємо, що це й є об'єктом претензій відкритого листа із закликом до його бойкоту.
Його слова потрібно розглядати в вищезазначеному контексті,
враховуючи, що звичайно він не схильний до пом'якшень та евфемізмів у своїх висловлюваннях.

Так чи інакше, переконання Столмена, за які його переслідують,
не стосуються його здатності керувати Фондом ВПЗ.
Крім того, він має право на власну точку зору, як і будь-хто інший.
Колеги та прихильники можуть не погоджуватися з його переконаннями,
але повинні поважати його право на свободу думки та слова.

**Фонду ВПЗ:**

Усунення Столмена зашкодить репутації Фонду
та завдасть важкого удару по руху вільного програмного забезпечення.
Ми закликаємо вас діяти обачливо та розсудливо, бо від ваших рішень
залежить майбутнє усієї програмної індустрії.

**Натовпу злозичливців, що нападають на Річарда Столмена
за обґрунтовані аргументи в дискусіях
та за різноманітні думки,
що він висловлював протягом десятиліть як публічна особа:**

Ви не маєте жодного відношення до виборів керівництва будь-якої спільноти.
Особливо шляхом чергового колективного зацьковування,
навіть віддалено не схожого на шляхетні дебати,
що проводяться кращими людьми, такими як Річард Столмен.

Щоб підписати, будь ласка, [зробіть pull request](https://github.com/rms-support-letter/rms-support-letter.github.io/pulls).
