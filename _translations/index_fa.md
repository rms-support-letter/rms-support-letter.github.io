---
layout: signed
title: نامه‌ای سرگشاده در حمایت از ریچارد استالمن
description: نامه‌ای سرگشاده در حمایت از انتصاب دوبارهٔ ریچارد متیو استالمن در بنیاد نرم‌افزار آزاد
image: /assets/social-media-preview_fa.png
locale: fa_IR
twitter:
  card: summary_large_image
---

۱۴۰۰/۱/۳

ریچارد استالمن با مشارکت‌هایی نظیر سیستم‌عامل گنو و ای‌مکس، دهه‌هاست که نیرویی محرک در جنبش نرم‌افزار آزاد است.
  
به تازگی به بهانهٔ ابراز برخی نظرات شخصیش، حملاتی شرم‌آور در فضای برخط به منظور حذفش از هیأت مدیرهٔ بنیاد نرم‌افزار آزاد شکل گرفته است. پیش از این نیز شاهد چنین حرکت‌های سازمان‌یافته‌ای از سوی برخی برنامه‌نویسان و فعّالان شناخته‌شدهٔ نرم‌افزار آزاد بوده‌ایم، ولی این بار که به یکی از نمادهای این اجتماع حمله شده است، دست روی دست نخواهیم گذاشت.

بنیاد نرم‌افزار آزاد، موجودیتی مستقل با توانایی برخورد منصفانه و به دور از تعصّب با اعضایش است و نباید در برابر فشارهای اجتماعی خارجی، شانه‌خالی کند. ما از بنیاد نرم‌افزار آزاد درخواست می‌کنیم که بحث‌ها علیه استالمن را به صورت عینی دنبال کرده و اعمال و گفته‌هایش را به معنای واقعی کلمه درک کند.

در طول تاریخ، استالمن دیدگاه‌هایش را به روش‌هایی مطرح کرده است که باب میل بسیاری افراد نبوده است. تمرکز او عموماً بر زیرساخت‌های فلسفی، تعقیب واقعیت‌های قابل مشاهده و خلوص زبانی بوده و کم‌تر به احساسات دیگران راجع به موضوعات مورد بحث، اهمیت می‌دهد. این موضوع، استدلال‌هایش را مستعد درک و بازنمایی نادرست می‌کند. امری که معتقدیم در نامهٔ سرگشادهٔ درخواست حذفش نیز در حال رخ دادن است. بیانات او نیازمند تفسیر در بافتارشان و در نظر گرفتن این نکته اند که او معمولاً در طرح نظراتش، رویکرد دیپلماتیک ندارد.

با این وجود، دیدگاه‌هایی از استالمن که باعث این حساسیت‌ها شده‌اند، هیچ ارتباطی با توانایی او در راهبری اجتماعی چون بنیاد نرم‌افزار آزاد ندارند. افزون بر این، او همانند هر کس دیگری، مستحق داشتن نظرات خودش است. اعضا و حامیان، اجباری برای موافقت با نظرهایش ندارند، هرچند که باید به حق آزادی اندیشه و بیانش، احترام بگذارند.

**خطاب به بنیاد نرم‌افزار آزاد:**

حذف ریچارد استالمن، موجب تخریب وجههٔ بنیاد نرم‌افزار آزاد شده و آسیبی جدی به حرکت جنبش نرم‌افزار آزاد می‌زند. ما از شما درخواست می‌کنیم که گام‌های‌تان را با دقّت بردارید؛ چرا که اتّخاذ هر تصمیمی، تأثیری جدی بر آیندهٔ صنعت نرم‌افزار خواهد گذاشت.

**خطاب به اوباش کمین‌کرده‌ای که برای استدلال‌های منطقی استالمن در مناظره‌ها و دیدگاه‌ها و عقاید مختلفی که طی دهه‌ها به عنوان چهره‌ای سرشناس بیان کرده، علیهش دار و دسته جمع کرده‌اید:**

شما جایگاهی در تعیین رهبری هیچ جامعه‌ای ندارید. به ویژه نه از طریق غوغاسالاری دیگری که هیچ نسبت دوری با یک مباحثهٔ منصفانه که شیوهٔ افرادی با اصل و نسب نظیر استالمن است، ندارد.

برای امضا، لطفاً [یک درخواست ادغام](https://github.com/rms-support-letter/rms-support-letter.github.io/pulls) بفرستید. در صورت تمایل به امضا بدون استفاده از گیت‌هاب می‌توانید از یکی از روش‌های زیر اقدام کنید:

 - یک وصله امضا شده به [signrms@prog.cf](mailto:signrms@prog.cf) بفرستید.
 - یک وصله امضا شده به [~tyil/rms-support@lists.sr.ht](mailto:~tyil/rms-support@lists.sr.ht) بفرستید.
 - امضای خود را اینجا اضافه کنید: https://codeberg.org/rms-support-letter/rms-support-letter/issues/1
