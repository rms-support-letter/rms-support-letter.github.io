---
layout: signed
title: An open letter in support of Richard M. Stallman
description: An open letter in support of Richard Matthew Stallman being reinstated by the Free Software Foundation
image: /assets/social-media-preview.png
locale: tr_TR
twitter:
  card: summary_large_image
---

2021-03-23

Genelde RMS olarak bilinen Richard M. Stallman, GNU işletim
sistemi ve Emacs gibi katkılarıyla yıllardır özgür yazılım
hareketinin itici gücü olmuştur.

Son zamanlarda onu kişisel görüşlerinden dolayı FSF
(Özgür Yazılım Vakfı) yönetim kurulundan uzaklaştırmaya
yönelik online saldırılar başlamıştır. Geçmişte önde
gelen özgür yazılım aktivistleri ve programcıları da böyle
organize saldırılara maruz kalmıştı. Özgür yazılım topluluğunun
simgesi haline gelmiş bir kişiye yapılan bu saldırıya artık
kayıtsız kalamayacağız.

FSF, üyelerine adil ve tarafsız davranabilen özerk bir kurumdur
ve dışarıdan gelen sosyal baskılara boyun eğmemelidir. FSF'i RMS
karşıtı argümanları objektif bir şekilde değerlendirmeye ve Stallman'ın
söz ve davranışlarını gerçek manada anlamaya davet ediyoruz.

RMS geçmişten bugüne görüşlerini birçok kişiyi rahatsız edecek
bir biçimde ifade etmiştir. O görüş belirtirken insanların hislerinden çok
konuların felsefi dayanaklarına ve nesnel doğrulara ulaşmaya odaklanmıştır.
Bu yüzden Stallman'ın argümanları yanlış anlaşılmaya ve tanıtılmaya açıktır
(ki bizce Stallman'ın yönetim kurulundan uzaklaştırılmasını talep eden açık
mektupta olan da budur). Stallman'ın sözleri bu bağlamdan koparılmadan
yorumlanmalıdır.

Ne olursa olsun Stallman'ın lince uğramasına neden
olan fikirleri FSF gibi bir topluluğu yönetmesine
engel değildir. Ayrıca bir görüş sahibi olmak herkes
gibi onun da hakkıdır. FSF üyeleri ve destekçileri
onunla aynı görüşte olmak zorunda değildir ama Stallman'ın
ifade ve düşünce özgürlüğüne herkes saygı duymalıdır.

**FSF'e:**

RMS'i uzaklaştırmak FSF'in toplum nezdindeki imajına
ve özgür yazılım hareketine büyük bir darbe vuracaktır.
Yapacağınız seçimin yazılım endüstrisini ciddi bir
şekilde etkileyeciğini hatırlatıyor ve sizi eylemleriniz
hakkında dikkatlice düşünmeye davet ediyoruz.

**Richard Stallman'a pusu kurup makul argümanları ve kamuya
mâl olmuş bir kişi olarak belirttiği çeşitli görüş ve inançları
üzerinden saldıran çeteye:**

Sizin bir topluluğun liderlik seçimine müdahale etme gibi
bir yetkiniz yok. Bu müdahaleyi Richard Stallman'ın münazaraları
gibi adil bir tartışma yerine bir linç kampanyasıyla yapmaya
ise hiç hakkınız yok.

İmzalamak için lütfen [bir pull request ekleyin](https://github.com/rms-support-letter/rms-support-letter.github.io/pulls).
